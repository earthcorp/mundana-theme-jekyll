---
layout: post
title: आठ चक्रों और नौ द्वारों वाली स्वर्गिक नगरी
author: ayodhyalive
categories: Ayodhyalive
image: assets/images/banner.jpg
tags:
  - sticky
---
भारत की गौरवशाली आध्यात्मिक एवं सांस्कृतिक परम्परा का प्रतिनिधित्व करने वाली अयोध्या प्राचीनकाल से ही धर्म और संस्कृति की परम-पावन नगरी के रूप में सम्पूर्ण विश्व में विख्यात रही है। अयोध्या के माहात्म्य व प्रशस्ति-वर्णन से इस नगरी के महत्व और लोकप्रियता का स्वयं ही अनुभव हो जाता है। अर्थववेद में इसे देव-निर्मित आठ चक्रों और नौ द्वारों वाली स्वर्गिक नगरी के रूप में रेखांकित किया गया है।

> **अष्टचक्रा नव द्वारा देवानां पूरेयोध्या।**\
> **तस्यां हिरण्यमयः कोशः स्वर्गों ज्योतिषावृतः ।।**

महर्षि वाल्मीकि-कृत रामायण अयोध्या का मानवेन्द्र मनु द्वारा निर्मित लोक विख्यात नगरी के रूप में उल्लेख करती है।

> **कोसलो नाम मुदितः, स्फीतो जनपदो महान्। निविष्ट: सरयू तीरे, प्रभूत धन धान्यवान्।। 
> अयोध्या नाम नगरी,  तत्रासील्लोक विश्रुता। मनुना मानवेन्द्रेण, पुरी निर्मिता स्वयम्।।**


पुराणादि ग्रंथों में भारत की प्राचीन एवं सात मोक्षदायिनी पुरियों में अयोध्या का अग्रगण्य नामोल्लेख हुआ है।

> **अयोध्या मथुरा माया, काशी कांची अवंतिका। 
> पुरी द्वारावती चैव,  सप्तैता मोक्षदायिकाः।।**


मान्यतानुसार प्राचीन अयोध्या का निर्माण महर्षि वशिष्ठ के देख रेख में विश्वकर्मा जी की सहायता से मनु द्वारा किया गया था।